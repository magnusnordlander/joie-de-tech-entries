---
title: Spännande nyheter
category: Fervo
---

*English summary below*

Somliga känner redan till det här huvuddragen av det här, men jag tar det ändå. Jag har sagt upp mig från E-butik effektivt den sista augusti. Från och med första september kommer jag istället arbeta för mig själv som Symfony/PHP-konsult i mitt nystartade bolag Fervo AB.

Det är naturligtvis inte utan blandade känslor; jag har ju jobbat i snart fyra år för E-butik, men jag känner att det är dags för lite nya utmaningar nu. Jag har drivit eget företag som en sidoverksamhet sedan 2007 (hittills som HB, men nu har jag som sagt ett AB), och det ska bli riktigt spännande att börja arbeta för mig själv på heltid.

Även om jag inte lämnar E-butik helt — de blir en av Fervos kunder — så vill jag ändå ta tillfället i akt att önska lycka och framgång till E-butik och till mina kollegor där.

Jag har någon slags föreställning om att det kommer kännas väldigt bra att på bästa Hank Rearden-manér stå på mina egna två ben och vara min egen lyckas smed. Jag har inte någon slags villfarelse om att det kommer vara lätt hela tiden. Jag räknar till fullo med att jag kommer möta helt nya slags utmaningar, inte bara för att tjäna mitt eget uppehälle, utan för att driva Fervo till att nå sin fulla potential.

Jag kommer blogga om den resan här. Jag och Johan har många idéer om hur vi vill driva Fervo. Somliga kanske är lite väl far out there, men det ska bli spännande att se vad vi kan lyckas göra med företaget.

Så vad är då kontentan? Jo, **om du behöver hjälp i ditt Symfony-projekt** så är det ju naturligtvis mig du ska kontakta! Jag är Sveriges (hittills) enda SensioLabs-certifierade Symfony-utvecklare, och jag finns tillgänglig från och med 1 september. Jag kan hjälpa dig komma igång med ditt Symfony-projekt, guida dig till rätt vägval när det gäller teknologier och klassupplägg. Jag kan lära dina utvecklare hur de skriver riktigt bra Symfony-kod. Jag kan även hjälpa dig med genomförandet: att faktiskt sitta och koda på ditt projekt.

**Om du behöver hjälp med hela projektet**, då ska du också ta kontakt. Min erfarenhet av den tekniska sidan och Johans erfarenhet av användbarhet/interaktionsdesign gör att vi kan skapa lösningar med både användaren, affärsmålen och tekniken i fokus.

Vår hemsida är inte uppe än, men kontakta oss på info@fervo.se så berättar vi mer!

### English summary

I have resigned from my position at E-butik, effective August 31th. September 1st I will start working for myself as a Symfony/PHP consultant in my newly formed company Fervo AB. I am very excited about this opportunity, and I wish everyone at E-butik the best.

**If you need help in your Symfony project**, contact me! I am the only (at the time of writing) SensioLabs certified Symfony Developer in all of Sweden, and I am available from September 1st. I am able to help you get started with your Symfony project, guide you to the right choices with regards to both which technologies to use and how you design your classes. I can teach your developers how write great Symfony code. I can also help you realize your project, i.e. actually writing code for you.

**If you need help with an entire project**, you should also contact me! My experience with the technical side and Johan's experience with the usability/interaction design gives us the ability to create solutions with both the user, the business goals and the technology in focus.

Our web site is not yet up, but contact us at info@fervo.se, and we'll tell you more!