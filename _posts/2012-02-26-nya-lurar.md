---
layout: post
title: "Nya lurar"
category: Ljud
tags: [hörlurar, denon]
permalink: Ljud/2012/02/08/nya-lurar
---
{% include JB/setup %}

De senaste månaderna har jag börjat intressera mig för hörlurar. I mina ögon så är hörlurar ett av de bästa sätten att få bang for the buck när det gäller ljud. Ska man köpa riktigt bra högtalare så får man lägga väldigt många tusen på det. Ett par riktigt bra hörlurar går på några tusen kronor.

Det började med att jag ville ha lurar till jobbet. Jag köpte ett par Sony MDR-XD100 (köp dem inte, de är inte prisvärda) på Kjell & Co., och började gilla "formatet". De lurarna landade hemma istället, så jag köpte även ett par Sennheiser HD-201 (helt okej lurar, prisvärda). 

Efter ett tag beslutade jag mig för att köpa ett par bättre lurar, och valet föll på ett par Denon AH-D1100. Jag gillar mina D1100. De har schysst ljud och de är lättdrivna. Ljudet är väldefinierat och mer levande på ett sätt som det inte varit i några andra lurar jag har haft tidigare, och de har en bra sound stage. Det enda jag inte gillar med dem är konstruktionskvaliteten. Jag har redan sprickor i plasten på dem, inte ens två månader gamla, och jag är ganska glad att jag har 2 år garanti på dem, för den lär behövas.

In the spirit of full disclosure så har jag ju inte haft särskilt bra lurar förut iofs, så det är inte så konstigt. Jag har haft ett par Sony EX-71SL (som jag köpte från Japan, min första beställning från ett annat land :) ), och jag har även Apples IEMer. De senare är inte dåliga, men jag har helt enkelt insett att jag inte gillar IEMer lika mycket som circumaurala lurar.

Snabbspola fram till igår. Jag har under flera veckor haft lite koll på Tradera för att försöka göra ett klipp på ett par till lurar. För ett tag sedan bjöd jag på ett par Sennheiser HD-600, men de gick upp över min gräns. Igår däremot vann jag stort.

Auktionen var för ett par Denon AH-D2000, som blev mina för strax under 2000 kr. D2000 är en väldigt omtyckt lur på exempelvis Head-Fi, och jag ser definitivt fram emot att prova dem. Som grädde på moset skickar säljaren med en DAC.

Nu gäller det bara att vänta på att de kommer. \*Försöker trycka på snabbspola-knappen\*