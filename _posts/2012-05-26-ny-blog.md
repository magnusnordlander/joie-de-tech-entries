---
title: Nya blogg-tider
category: Tech
permalink: tech/2012/05/26/ny-blog
---

Som ni kanske ser så är ni på en helt annan nydesignad blogg. Snyggt, inte sant? Designen kan sägas vara ett team effort från mig och min kollega [Patrik Wallin](http://webera.se). Den är implementerad med Bootstrap, och lite sånt. Den är optimerad för att läsa (därav serif-typsnittet), luftig, etc. Det är dock inte därför jag skriver det här inlägget.

Den nya bloggen kör även en helt ny bloggmotor, [Bloghoven](https://github.com/organizations/Bloghoven). Det är ett projekt jag startade för ett tag sedan, och jobbar på lite grann när jag känner för det. Ni känner naturligtvis alla till elefanten i rummet. Wordpress. Varför sätter sig någon och skriver en bloggmotor när Wordpress finns? Svaret är enkelt. Wordpress har ett asbra användargränssnitt, men koden är helt hopplös att jobba med.

Det långsiktiga målet med Bloghoven blir ju således helt uppenbart. Wordpress användbarhet, med Symfony2s fantastiska kod, allra helst så man bara kan droppa in det i sitt Symfony2-projekt och få en schysst blogg direkt där.

Så, undrar ni naturligtvis, är jag där än? Nej, definitivt inte. Bloghoven har inget användargränssnitt för administration alls än. Vad Bloghoven däremot har är ett **pluggable entry provider-system**. Vill du ha Wordpress användargränssnitt? Skriv en provider för det, så hämtar Bloghoven inläggen från Wordpress databas!

Personligen är jag inte överdrivet förtjust i WYSIWYGer och att redigera saker på webben. Jag har Sublime Text 2, och det är jag nöjd med. Jag kör därför med ```BloghovenJekyllProvider``` så jag skriver mina inlägg som ett Markdown-dokument. Jag skulle naturligtvis även kunna skriva det i Mou, den utmärkta Markdown-editorn, men idag blev det inte så. För att ge lite ytterligare grädde på moset så publicerar jag mina inlägg genom att jag pushar upp dem till ett Git-repo. *```BloghovenJekyllProvider``` läser sina inlägg via Gaufrette, och till Gaufrette har jag kopplat Gittern.*

Det finns ytterligare en arkitekturell aspekt av Bloghoven som jag tänker ta upp här. Bloghoven skeppar med ```BloghovenAbstractThemeBundle```. Den bundlen innehåller ett grundtema som kör Bootstrap, men den är egentligen inte tänkt att användas. Istället finns det, som ni kanske vet, två sätt i Symfony2 att overridea innehållet i en sån här bundle. Antingen overridar ni det i ```app/Resources``` eller så skapar ni en [child bundle](http://symfony.com/doc/current/cookbook/bundles/inheritance.html). Det enda ni behöver hålla er till i ```BloghovenAbstractThemeBundle``` är somliga av mallnamnen. Resten kan ni overridea!

Det fina med att använda en bundle för det här, det är att om någon vill göra en design till Bloghoven för att distributera, då kan denne enkelt göra det i en bundle, som man bara kastar in och aktiverar i ```AppKernel```. Busenkelt!

Jag kommer lägga upp koden för min blogg på Github i närtid, som ni kan använda som lite av en sandlåda, om ni känner för det. Kolla då gärna hur min ```JoieDeTechThemeBundle``` overridear ```BloghovenAbstractThemeBundle```. Bloghoven är inte på något sätt stabilt, och jag reserverar mig helt och hållet rätten att göra precis vilka ändringar jag vill i det här stadiet, men det kan ju eventuellt vara spännande att följa tänker jag.