---
layout: post
title: "Mer om Bredbandsbolaget"
category: Internet
tags: [internet, swedish]
---
{% include JB/setup %}

Idag passade jag på att chatta med Bredbandsbolagets kundservice om [min driftstörning](/Internet/2012/02/08/bredband/). Jag låter transcriptet tala för sig självt:

> 02/09/2012 09:54:00PM Magnus Nordlander: Hej, varje dag den här veckan har ni haft driftavbrott från klockan 21:45 till klockan 07:00. Är det här någon slags planerat driftarbete som inte står på er websida? Hur länge är det isf planerat att fortsätta?  
> 02/09/2012 09:55:34PM Agent (Daniel): På vilken adress har du abonnemanget?  
> 02/09/2012 09:55:43PM Magnus Nordlander: Sågstuvägen 42, Huddinge  
> 02/09/2012 09:56:01PM Magnus Nordlander: Ärendenumret i ert publika driftinformationssystem är 2815792  
> 02/09/2012 09:57:35PM Agent (Daniel): Hittade det. Det är ett problem med strömförsörjningen till vår utrustning där. Det ska åtgärdas inom ett par dagar.  
> 02/09/2012 09:58:01PM Magnus Nordlander: Som infaller samma tider varje dag?  
> 02/09/2012 10:00:50PM Agent (Daniel): Ja. Tydligen hade man kopplat den via elen till   tvättstugan, som är avstängd nattetid. Vi väntar på att fastighetskötaren där ska rätta till det.  
> 02/09/2012 10:01:19PM Magnus Nordlander: Aha. Okej, tack för hjälpen! Ha en trevlig kväll!  
> 02/09/2012 10:01:35PM Agent (Daniel): Detsamma!  

Som drabbad säger jag "Fritt fram att skratta". Problemet är alltså att någon, effektivt sett, har satt en timer på elen till nätverksutrustningen. En timer. Seriöst.

**Så hur har då Bredbandsbolaget skött ärendet?**

Jag kan ju inte vara särskilt upprörd över just den här driftstörningen. Dels för att det antagligen inte är Bredbandsbolagets fel, och dels för att den är så rolig. Jag vidhåller att det hade varit bättre om de hade skrivit något om felet bland sina planerade driftstörningar, men nivån öppenhet från kundserviceagenten kan jag inte klaga på. Den här typen av öppenhet hjälper till att *behålla* kunder, så gärna mer sånt.

Samtidigt så verkar inte allt vara frid och fröjd i Bredbandsbolagets hage. Igår skickade jag ett mail till bredbandsbolagets kundtjänst, med ungefär samma frågeställning. Ett dygn senare så är det ännu inte besvarat. Om man kan svara på frågor via chatt på 10 minuter borde man ju kunna svara på samma frågor över mail på ett dygn?

All in all så landar den här incidenten trots gårdagens inlägg, och trots det hittills obesvarade mailet i pluskorgen för Bredbandsbolaget. Mer sånt här, mindre "vi kan inte gå in på detaljer"!