---
permalink: life/2012-06-09/efter-symfony-live
categories: [ Symfony, Life ]
title: Efter Symfony Live
---

Symfony Live är officiellt över. Som tur är så finns ju fortfarande hackdayen där jag befinner mig nu, men även den verkar börja lida mot sitt slut.

All in all så har Symfony Live varit otroligt kul. Många bra sessioner, även om jag fick vara lite taktisk och välja bort en del sessioner jag ville se, eftersom de spelades in, så jag kunde se andra som jag också ville se, men som inte spelades in.

Som bonus innebär ju det att jag även har en bunt sessioner att se när de kommer upp. 

Särskilt spännande var unconsessionen om PHPs internals, även om det var hög nivå, och mina skills i C inte är fruktansvärt stora så kände jag ändå att det var den sessionen som jag lärde mig mest nya saker i.

Ytterligare ett särskilt omnämnande ska sessionen om REST ha. Även den var givetvis lärorik, men framförallt var den oerhört bra presenterad. 

Jag höll också i en uncon-session, om Git internals, och hur man kommer åt dem med Gittern. Sessionen verkar ha varit uppskattad och det är ju kul. Jag inser att jag utan vidare hade kunnat fylla ut en timmeslång session med det, men det hade jag inte hunnit förbereda.

Fabien annonserade ju även att SensioLabs startar ett certifikationsprogram för Symfony-utvecklare. Priset för att certa sig var dessutom rabbaterat på konferensen, så jag skrev provet för det idag, men jag har ännu inte fått tillbaka resultatet. Provet var, som Fabien sagt att det skulle vara, svårt, men jag är hoppfull. Det vore väldigt kul att bli Sveriges första certifierade Symfony-utvecklare.

Imorgon kväll flyger vi hem till Sverige igen. Vi har haft en del fritid i Paris, så jag har hunnit se flera av sevärdheterna och har lite bilder och sånt, men jag väntar med att ladda upp dem här tills jag är hemma i Sverige.