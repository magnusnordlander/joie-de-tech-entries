---
permalink: life/2012-05-29/infor-symfony-live
title: Inför Symfony Live
---

Nu är det en dryg vecka kvar tills jag och två kollegor flyger ner till Paris för Symfony Live.

Jag hade ju hoppats att få hålla ett föredrag på Symfony Live, men tyvärr så gick det inte vägen. Line-upen i år är dock väldigt imponerande även utan min ödmjuka närvaro i den.

Det finns ingen slot som inte har ett föredrag som jag tycker verkar intressant, och en del slots har till och med dubbla, eller i ett fall, trippla föredrag som jag skulle vilja se!

En del föredrag är på franska, men där har Symfony Live-teamet kommit med en genial lösning. Direkt-översättning, både från och till franska.

Jag har aldrig tidigare varit i Paris eller ens Frankrike, men jag är en erkänd frankofil, så det här är ju dubbelt roligt för mig, särskilt som vi faktiskt har lite oplanerad tid som man kan lägga på att see the sights, som man säger. Kanske tar jag bilder, kanske publicerar jag dem här. Det beror lite på nätet och hur långt jag hunnit på min tilltänkta bild-bundle som jag tänkte skriva för bloggen.

### En överraskning

Jag och [Tobias Sjösten](http://vvv.tobiassjosten.net/) planerar en liten överraskning till lightning talks-sessionen. Vi tänkte försöka få till ett talk. Vilket ämne, undrar ni? Det får ni se på Symfony Live, om ni är där :)